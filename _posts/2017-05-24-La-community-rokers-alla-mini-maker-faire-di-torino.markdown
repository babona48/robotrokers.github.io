---
layout: post
title:  "Mini Maker Faire di Torino e Rokers"
date:   2017-05-30
author: Michele Maffucci
categories: [Makers, Educativa]
---


![Rokers images](/assets/imgs/2017-05-24-La-community-rokers-alla-mini-maker-faire-di-torino.markdown/rokers-1.jpg)

Siamo quasi alla partenza per l’edizione 2017 della [Mini Maker Faire di Torino](http://torino.makerfaire.com/) e come community [Rokers](http://www.rokers.io/) non potevamo mancare a questo evento che quest’anno, per l’alto numero di partecipanti si svolgerà in due giornate: 27 e 28 maggio 2017 in Via Egeo 18 – Torino. Avremo a disposizione un tavolo sufficientemente ampio per ospitare i progetti degli utenti della community, ma soprattutto il nostro desiderio è ospitare i progetti robotici anche di altre persone che pur non facendo parte dei Rokers vogliono mostrare i loro lavori o chiedere supporto. Vogliamo andare oltre gli schemi diffusi dei concorsi e delle gare robotiche, desideriamo, divertendoci, supportare progetti che affrontano nuove sfide didattiche e soluzioni pratiche al vivere quotidiano, dalla disabilità e non solo, azioni progettuali che vedono la robotica e le esigenze dell’uomo al centro, quindi un momento di aggregazione e sperimentazione.

Se desiderate quindi, portate i vostri attrezzi e costruiamo insieme robot! :-)

# Ma cosa porteremo?

Robot di ogni tipo, robot da costruire, la nostra passione e la competenza di moltissimi, studenti, insegnanti e appassionati della robotica di servizio.
Passate a trovarci :-)

# Il progetto

Rokers (Robot Makers) è una community italiana che vuole diffondere la robotica di servizio nel mondo non professionale. Lo scopo di Rokers è organizzare incontri informali tra makers, ingegneri, insegnanti e appassionati.

# I nostri obiettivi

* Mostrare progetti e condividere sapere
* Proporre attività in grado di ispirare gli altri makers
* Fare networking

# Parole chiave del progetto

* Education
* Maker Pro
* Raspberry Pi
* Arduino
* Robotica di servizio
* Science

Per essere aggiornati sulle nostre attività collegati al gruppo Facebook: **[robotrokers](https://www.facebook.com/groups/robotrokers/)**
